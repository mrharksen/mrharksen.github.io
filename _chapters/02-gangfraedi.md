---
layout: post
title:  "Kafli 2: Gangfræði"
date:   2025-02-22
categories: jekyll update
---

## Hreyfing í einni vídd

Skoðum hlut sem hreyfist í einu lagi í eina átt (án snúnings). Látum $s(t)$ vera staðsetningu hlutarins á tímanum $t$.

*Hraði* agnar er afleiða $s(t)$ sem fall af tíma, $t$. Með öðrum orðum er
$$ v(t) = \frac{ds}{dt}$$.


## Dæmi

### Hraði

#### Dæmi 2.1. 
Ökumenn þurfa að gæta að þriggja sekúndna reglunni til að tryggja nægilegt bil á milli bíla í umferðinni. Bíll keyrir á $\SI{90}{km/klst}$. Hversu langa vegalengd ferðast hann á þremur sekúndum?

#### Dæmi 2.2. 
Vegalengdin frá Reykjavík til Leifsstöðvar er rúmir $\SI{50}{km}$. Anna og Baldur eru í kapphlaupi. Anna keyrir á löglegum hámarkshraða, $\SI{90}{km/klst}$ á meðan Baldur keyrir ólöglega á $\SI{100}{km/klst}$. Ef Anna og Baldur leggja af stað á sama tíma frá Reykjavík, hversu miklum tíma munar á því hvenær þau koma fram á áfangastaðinn?

#### Dæmi 2.3. 
Heiðlóan er farfugl sem kemur til Íslands í lok mars eftir vetrarsetu í Bretlandseyjum. Hún getur flogið með allt að $\SI{80}{km/klst}$ meðalhraða. Ef vegalengdin frá Bretlandseyjum til Íslands er rúmir $\SI{1500}{km}$, hversu langan tíma tekur það heiðlóuna að fljúga til Íslands?

#### Dæmi 2.4.
Meðalfjarlægðin milli jarðarinnar og sólarinnar er $\SI{1}{AU} = \SIexp{1{,}50}{11}{m}$. Tíminn sem það tekur jörðina að fara einn hring í kringum sólina er eitt ár. Hver er meðalhraði jarðarinnar á braut sinni um sólina?