---
layout: home
title: "Eðlisfræði fyrir framhaldsskóla"
permalink: /
---

## Fyrir Ólympíuliðið:

<a href="/assets/pdfs/oly-thjalfun/dagskra.pdf" target="_blank">
Þjálfunardagskrá</a>

<a href="/assets/pdfs/oly-thjalfun/dagur1.pdf" target="_blank">
Víddargreining, nálganir og töluleg greining</a>

<a href="/assets/pdfs/oly-thjalfun/svor1.pdf" target="_blank">
Svör við dæmum úr degi 1</a>

<a href="/assets/pdfs/oly-thjalfun/dagur2.pdf" target="_blank">
Óvissureikningar, diffurjöfnur, Fermi-dæmi og gröf</a>

<a href="/assets/pdfs/oly-thjalfun/dagur2.pdf" target="_blank">
Kraftajafnvægi, yfirborðsspenna og bland í poka</a>

![Physics Book Cover](forsidumynd.svg)

Ég er að vinna að því að koma bókinni minni inn á þessa síðu. Hér má sjá bókina:

[Eðlisfræði handa framhaldsskólum](assets/pdfs/allt.pdf){:target="_blank"}

## Inngangur:

Eðlisfræðin fjallar um eðli, gerð og hegðun efnisheimsins, allt frá smæstu öreindum til stærstu vetrarbrauta. Lögmál eðlisfræðinnar eiga við um ákaflega mismunandi kerfi, frá rafeindum í tölvurásum yfir í röntgengeisla á tannlæknastofu yfir í sveigt tímarúm svarthols svo dæmi séu nefnd. Fjölmargar tækniframfarir síðustu áratuga og alda byggjast á uppgötvunum eðlisfræðinga enda er eðlisfræðin einn af hornsteinum þekkingarþjóðfélagsins. Eðlisfræðingar beita ýmsum aðferðum við að leysa viðfangsefni sín. Sumir vinna að tilraunum eða öðrum athugunum á náttúrunni, aðrir að kennilegum rannsóknum þar sem stærðfræðileg líkön og kenningar eru gerð til að skýra niðurstöður tilrauna og segja fyrir um nýjar. Margir vinna bæði við tilraunir og líkanasmíð og vaxandi fjöldi vinnur að tölulegum reikningum í tölvum.

Eðlisfræðinni má skipta á marga vegu í undirsvið eftir viðfangsefnum eða þeim aðferðum sem beitt er við rannsóknirnar. Ef skipt er eftir viðfangsefnum má nefna eðlisfræði þéttenis, öreindafræði, kjarneðlisfræði, lífræna eðlisfræði, ljósfræði, jarðeðlisfræði og stjarneðlisfræði. Hverju þessara sviða má síðan skipta niður í greinar. Innan jarðeðlisfræðinnar má til dæmis skilgreina skjálftafræði, landmælingafræði, segulfræði, haffræði, jöklafræði, vatnafræði, veðurfræði og háloftafræði. Ef skipt er eftir aðferðum má nefna greinar eins og skammtafræði, afstæðiskenningu, safneðlisfræði og skammtasviðsfræði.

Þjálfun og aðferðir eðlisfræðinga koma í góðar þarfir á fjölmörgum sviðum þjóðlífsins. Meirihluti þeirra vinnur við ýmiss konar rannsóknir og þróun. Auk þess vinna margir við kennslu á hinum ýmsu skólastigum, og mættu þeir vera fleiri í ljósi viðvarandi skorts á kennurum í eðlisfræði og öðrum raungreinum í skólakerfinu. Margir eðlisfræðingar vinna við opinberar rannsóknarstofnanir og vaxandi fjöldi vinnur hjá iðnfyrirtækjum, fjármálafyrirtækjum og í tölvugeiranum. Aukin þörf verður fyrir eðlisfræðinga í atvinnulíifnu á komandi árum vegna vaxandi hátækniiðnaðar sem mun nýta örtækni á sífellt fleiri sviðum. Jarðeðlisfræðingar á Íslandi vinna m.a. við rannsóknir á orkulindum landsins, veðri og veðurfari, jöklum, snjóflóðum, jarðskjálftum og eldgosum. Þekking þeirra kemur einnig að góðum notum við mat á umhverfisáhrifum vegna ýmissa framkvæmda.